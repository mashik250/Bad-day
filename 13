চট্টগ্রাম-কক্সবাজার মহাসড়ককে ছয় লেনে উন্নীত করার দাবিতে অন্তর্বর্তীকালীন সরকারের সড়ক ও যোগাযোগ মন্ত্রণালয়ের উপদেষ্টা ড. মুহাম্মদ ফাওজুল কবির খানের কাছে একটি স্মারকলিপি প্রদান করেছেন জুলাই গণঅভ্যুত্থানের কেন্দ্রীয় সংগঠক, ছাত্রশিবির নেতা সাদিক কায়েম।

বুধবার (১৬ এপ্রিল) দুপুরে সচিবালয়ে সড়ক ও যোগাযোগ উপদেষ্টার কার্যালয়ে উপদেষ্টার হাতে এই স্মারকলিপি তুলে দেওয়া হয়। এ সময় উপদেষ্টা স্মারকলিপিতে উত্থাপিত প্রস্তাবনার আলোকে দ্রুততম সময়ের মধ্যে চট্টগ্রাম-কক্সবাজার মহাসড়ক সংস্কার এবং ছয় লেনে উন্নীত করার জন্য সংশ্লিষ্ট দপ্তরকে নির্দেশনা দিয়েছেন।

স্মারকলিপিতে চট্টগ্রাম-কক্সবাজার মহাসড়কের বর্তমান সমস্যা এবং এটিকে ছয় লেনে উন্নীত করার যৌক্তিকতা তুলে ধরে নয়টি দাবি উপস্থাপন করা হয়েছে।
